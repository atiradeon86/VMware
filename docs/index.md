# Bevezetés

Az első találkozásom nagyon régen volt a VMware alkalmazással, magával a virtualizációval, amikor is különböző Linux disztribúciókat szerettem volna kipróbálni az éles rendszerem megváltoztatása nélkül.

Ezek az élmények nem voltak túl szépek, az akkor számomra elérhető konfigurációval meglehetősen lassan működött a dolog.

![VMware Logo](vmware/images/vmware-logo.png)

Adott volt a motiváció, mivel volt több olyan álláslehetőség is, ahol VMware Cluster-eket is kellett volna üzemeltetni, és nyilván olyan embereket kerestek, akik értenek hozzá, mert éles környezetben nincs idő teljesen megtanulni a nulláról.

Pár éve egyszer már nekifutottam az ESXi, VMware rendszerekkel való ismerkedésnek. Aztán jött a felismerés, hogy ez azért nem is olyan egyszerű, mivel a támogatott hardver elemek listája elég gyakran nincs összhangban az „otthoni pc-ben” lévő hardver elemekkel.

A mostani próbálkozások is érdekesen kezdődtek, mivel két különböző eszközön is ugyanazokba az alap problémákba ütköztem.
